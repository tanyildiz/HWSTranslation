# Hazırlık

Bu projede, kullanıcıların bir görsel listesini kaydırıp, içlerinden birini görmek için seçebileceği bir uygulama üreteceksiniz. Bu örnek kasıtlı olarak basit tutuldu, çünkü yol boyunca öğrenmeniz gereken bir sürü başka şeyler olacak, o yüzden kemerlerinizi bağlayın; uzun bir yol olacak!

Xcode uygulamasını çalıştırın ve başlangıç ekranından "Create a new Xcode project" (Yeni bir Xcode projesi oluştur) seçeneğini işaretleyin. Listeden "Single View App"i (Tek Arayüzlü Uygulama) seçin ve Next (Sonraki) butonuna tıklayın. "Product Name" (Ürün Adı) için Project1 yazın. Swift dilinin ve kullanılacak cihazlar için Universal (Genel) seçeneğinin seçili olduğundan emin olun.

![Xcode'da yeni bir Tek Arayüzlü Uygulama projesi oluşturun.](1-4.png)

Size sorulacak alanlardan biri de "Organization Identifier" (Kuruluş Tanımlayıcısı) olacak. Bu, kişisel web site adresinizin tersten oluşturulmuş özgün bir tanımlayıcıdır. Örneğin ben bir uygulama yapsaydım, **com.hackingwithswift** tanımlayıcısını kullanırdım. Eğer cihazlara yükleyecekseniz, oraya geçerli birşey koymanız gerekiyor ya da sadece **com.example** olarak da kullanabilirsiniz.

![Xcode içinde Kuruluş Tanımlayıcısını ayarlama.](1-5.png)

**Önemli not:** Bazı Xcode proje şablonlarında "Use Core Data" (Core Data Kullan), "Including Unit Tests" (Birim Testlerini İçer) ve "Include UI Tests" (Arayüz Testlerini İçer) şeklinde onay kutucukları mevcuttur. Bu proje için lütfen bunların onaylı olmamasından emin olun; hatta bu serideki tüm projeler için; sadece bir proje hariç, orada da oldukça açık anlatıldı.

Şimdi tekrar Next butonuna tıklayın ve projenizi nereye kaydetmek istediğinizin sorulacağı pencere gelsin; masaüstü iyidir. Bu yapıldığında, Xcode'un verdiği örnek kodla birlikte size sunulacak. Yapmamız gereken ilk şey, her şeyi doğru bir şekilde ayarladığınızdan emin olmaktır; çünkü bu, projenin olduğu gibi çalışacağı anlamına gelir.

Bir projeyi çalıştırdığınızda, çalışacağı cihazı seçerek iOS Simulator'unda görebilirsiniz veya bilgisayarınıza bağlayacağınız fiziksel bir cihazı da seçebilirsiniz. Bu seçenekler Product > Destination menüsünün altında listelenir; iPad Air, iPhone 8 ve diğerlerini burada görebilirsiniz.

Bu menü için bir de kısayol vardır: Xcode penceresinin sol üstünde başlat ve durdur butonları vardır. Bunun sağında ise projenizin adı olan Project1, yanında da cihaz adı bulunur. Bu cihaz ismine tıklayarak farklı bir cihazı seçebilirsiniz.

**Şimdilik, lütfen iPhone 8'i seçin ve sol üst köşedeki Başlat üçgenine tıklayın.** Bu işlem, yönergelerinizi iPhone'ların anlayabileceği işlemlere dönüştürmek için kodunuzu derleyecek, ardından da simülatörü başlatarak uygulamanızı çalıştıracaktır. Gördüğünüz gibi, uygulamayla etkileşime girdiğinizde, *uygulamamız* sadece geniş beyaz bir ekran gösteriyor olacak ki, bu da en azından şimdilik hiçbir şey değil.

![Xcode içerisindeki temel Tek Arayüzlü Uygulama projemiz. Evet, kendisi şu an sadece geniş beyaz bir boşluk.](1-6.png)

Projenizi, öğrendiğiniz kadar çok başlatıp durduracaksınız, o yüzden şu üç taktiği bilmeniz gerekli:

- Cmd+R tuşlarına basarak, projenizi çalıştırabilirsiniz. Bu tuş kombinasyonu Başlat butonuna basmakla eşdeğerdir.
- Xcode penceresi seçiliyken, Cmd+. tuşlarına basarak, çalışan projenizi durdurabilirsiniz.
- Eğer çalışan proje üzerinde değişiklik yaptıysanız, Cmd+R tuşlarına tekrar basınız. Xcode, yeni birini başlatmadan önce devam eden projeyi durdurmanızı belirten bir uyarı gösterecek. İleride tekrar göstererek canınızı sıkmaması için "Do not show this message again" (Bu mesajı bir daha gösterme) kutucuğunu seçtiğinizden emin olun.

Bu proje tamamen, kullanıcının seçtiği görselin gösterilmesiyle ilgilidir. O yüzden bazı görselleri eklememiz gerekecek. Projenin GitHub (<https://github.com/twostraws/HackingWithSwift>) bağlantısından dosyaları indirin ve “project1-files” adlı klasöre bakın. İçerisinde Content adlı başka bir klasör göreceksiniz. Bunu doğrudan Xcode projenizin içine, "Info.plist" yazan yerin tam altına sürüklemenizi istiyorum. 

**Uyarı:** Kafası karışan bazılarımız üstteki "download" (indir) sözcüğünü göz ardı ederek, dosyaları GitHub'dan direkt çekmeyi deneyecekler. *Bu, işe yaramaz*. Onları zip dosyas olarak indirmeniz, ardından sıkıştırılmış dosyaları açmanız ve Xcode içine Finder'dan sürüklemeniz gerekli.

Bir pencere belirecek ve bu dosyaları nasıl eklemek istediğinizi soracak: "Copy items if needed" (Gerektiğinde elemanları kopyala) seçeneğinin işaretli ve "Create groups" (Grupları oluştur) seçili olduğundan emin olun.**Önemli: Sakın "Create folder references"i (Referanslar için klasör oluştur) seçmeyin, yoksa projeniz çalışmaz.**

![Elemanları Xcode eklediğinizde, "Create groups" (Grupları oluştur) seçili olduğundan emin olun.](1-7.png)

Finish'e (Bitti) tıkladıktan sonra, Content adlı sarı renkli klasörün Xcode'da belirdiğini göreceksiniz. Eğer mavi renk görüyorsanız, "Create groups" seçeneğini işaretlememişsiniz demektir ve bu da öğreticinin devamında sorun yaşayacasınız anlamına gelir!

**GERÇEKTEN ÖNEMLİ UYARI:** Xcode'un çeşitli sürümleri dosyalarınızın projelere eklenmesini etkileyen ciddi bir hata ile sunulmuştu. Bu sizi de etkiliyor olabilir. Bazı sebeplerden dolayı, Xcode dosyaları projeye eklemiş gibi gösteriyor, ama proje derlenirken *eklemiyor*. O yüzden dosyalar bir ihtimal orada olmayabilirler.

Bunun sizi etkileyip etkilemediğini ortaya çıkarmak için, proje kılavuzunun içine az önce eklediğiniz görsellerden birini, örneğin “nssl0033.jpg” adlı dosyayı, seçin. Şimdi Xcode penceresinin sağındaki "file inspector"u aktifleştirmek için (dosya denetimi) Alt+Cmd+1 tuşlarına basın ve “Target Membership” (Hedef Üyelik) yazısının altındaki onay kutusunu bulun. Project1 yazısının yanındaki onay kutucuğu seçili değilse, bu hatadan siz de etkilenmişsiniz demektir.

**Eğer bu hata sizi etkiliyorsa:** Neyse ki, bunu düzeltmek gerçekten kolay. Xcode'a herhangi bir dosya ekledikten sonra, proje kılavuzunun içinden onları seçin, dosya denetimine gidin ve ardından Target membership'in altındaki kutucuğu onaylayın. **Bu kitaptaki tüm projelere dosya eklemek için ileride de bunu yapmanız gerekecek.** Tüm bu sıkıntı için üzgünüm, ama bu bir Xcode hatası ve bende de onu düzeltecek mucize yok.
